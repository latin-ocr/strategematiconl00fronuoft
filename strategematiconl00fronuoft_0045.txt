smumsu'ncon mn. 1. eff. n. ΧΠ. 25

cit, ut repetiturus illas, a quibus proficiscebatur, terras vi—
deretur.

3. Ρ. Sempronius Sophus consul, acie adversus Picen-
tes directa, cum subitus terrae motus utrasque partes confu-
disset, exhortatione confirmavit suos et impulit, ut consterna-
tum superstitione invaderent hostem, adortusque devicit.

4. Sertorius, cum equitum scuta extrinsecus equorum-
que pectora cruenta subito prodigio adparuissent, victoriam
portendi interpretatus est, quoniam illae partes solerent ho·
stili cruore respergi.

5. Epaminondas Thebanus, contristatis militibus, quod
ex hasta eius ornamentum, infulae more dependens, ventus
ablatum in sepulcrum Lacedaemonii cuiusdam depulerat, No·
lite, inquit, milites, trepidare: Lacedaemoniis significatur in-
teritus; sepulcra enim muneribus ornantur.

6. Idem, cum fax de coelo nocte delapsa eos, qui ad-
verterunt, terruisset, Lumen, inquit, hoc numina ostendunt.

7. Idem, instante adversus Lacedaemonios pugna cum
sedile, in quo resederat, succubuisset et id vulgo pro tristi
exciperetur significatione et sic confusi milites interpretaren-
tur, Immo, inquit, vetamur sedere.

8. C. Sulpicius Gallus defectum lunae imminente nocte,
ne pro ostento exciperent milites, praedixit futurum, additis
rationibus causisque defectionis.

9. Agathocles Syracusanus, adversus Poenos simili

eiusdem sideris deminutione quia suh diem pugnae, ut pro· 2
digio, milites sui consternati erant, ratione qua id acciderit t

exposita docuit, quidquid illud foret, ad rerum naturam non ’
ad ipsorum propositum pertinere.

10. Pericles, cum in castra eius fulmen decidisset ter·
ruissetque milites, advocata concione lapidibus in conspectu
omnium collisis ignem excussit sedavitque conturbationem,
cum docuisset similiter nubium adtritu excuti fulmen.

11. Timotheus Atheniensis, adversus Corcyraeos na*
vali proelio decertaturus, gubernatori suo, qui proficiscenti
iam classi signum receptui coeperat dare, quia ex remigibus
quemdam sternutantem audierat, Miraris, inquit, ex tot mili-
bus unum perfrixisse?

