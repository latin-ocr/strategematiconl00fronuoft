sTnA‘fsscEMArrcox ΜΒ. 11. cAP. 1. 27

CAPUT Ι.
DE TEMPORE AD PUGNAM EmGENno.

1. P. Scipio in Hispania cum comperisset Hasdrubalem
Poenorum ducem ieiuno exercitu mane processisse in aciem,
continuit in horam septimam suos, quibus praeceperat, ut
quiescerent et cibum caperent: cumque hostes inedia, siti,
mora sub armis fatigati repetere castra coepissent, subito
copias eduxit et commisso proelio vicit.

2. Metellus Pius in Hispania adversus Hirtuleium, cum
ille oriente protinus die instructam aciem vallo eius admo·
visset fervidissimo tunc anni tempore, intra castra suos con-
tinuit in horam diei sextam, atque ita fatigatos aestu facile
integris et recentibus suorum vicit viribus.

3. Idem, iunctis cum Pompeio castris adversus, Serto·
rium in Hispania, cum saepe instruxisset aciem, hoste qni
imparem se duobus credebat pu‘gnam detractante, quodam
deinde tempore Sertorianos milites animadvertisset magno
impetu instinctos ,· deposcentes pugnam humerosque exserentes v
et lanceas vibrantes, existimavit ardori cedendum in tempore,
recepitque exercitum, et Pompeio idem faciendi auctor fuit.

4. Postumius consul in Sicilia, cum castra eius a Pu-
nicis rtrium milium passuum spatio distarent, et dictatores
Carthaginiensium quotidie ante ipsa munimenta Romanorum
'dirigerent aciem, exigua manu levibus adsidue proeliis pro
vallo resistebat. Quamconsuetudinem contemnente iam Poeno,
reliquis omnibus per quietem intra vallum praeparatis ex more ’
pristino, cum paucis sustentavit incursum adversariorum ac
solito diutius detinuit: quibus fatigatis post sextam horam
et iam se recipient-ibus, et cum inedia quoque laborarent,
per recentes suos hostem, quem praedicta profligaverant in-
commoda, fugavit.

5. Iphicrates Atheniensis, qui exploraverat eodem ad-
sidue tempore hostes cibum capere, maturius vesci suos
- iussit et eduxit in aciem, adgressusque hostem-ita detinuit,
ut ei neque confligendi neque abeundi daret facultatem. ln-
clinato deinde iam die reduxit suos et nihilominus in armis
retinuit. Fatigati hostes non statione magis quam inedia, statim

