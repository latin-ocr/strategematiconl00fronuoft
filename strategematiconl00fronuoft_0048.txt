28 SEX. 1UL11 mon-nm ’

ad corporis curam et cibum capiendum festinaverunt. Iphicra-
tes rursus eduxit et incompositi hostis adgressus est castra.

6. Idem, cum adversus Lacedaemonios pluribus diebus
castra comminus haberet, et utraque pars certis temporibus
adsidue pabulatum lignatumque procederet, quodam die mili-
tum habitu servos lixasque dimisit ad munera, milites reti·
nuit; et cum hostes dispersi essent ad similia munera, ex-
pugnavit castra eorum inermesque, cum fasciculis passim ad
tumultum recurrentes, facile aut cecidit aut cepit.

7. Virginius consul in Volscis, cum procurrere hostes
effusos ex longinquo vidisset, quiescere suos ac defixa te-
nere pila iussit: tunc anhelantem integris viribus exercitus
sui adgressus avertit.

8. Fabius Maximus, non ignarus, Gallos et Samnites
primo impetu praevalere, suorum autem infatigabiles spiritus
inter moras decertandi etiam incalescere, imperavit militibus,
contenti essent primo congressu sustinere, ut hostem mora
fatigarent: quod ubi successit, admoto etiam praesidio suis,
in prima acie universis viribus obpressum fudit hostem.

9. Philippus ad Chaeroniam, memor, sibi esse militem
longo usu duratum, Atheniensibus acrem quidem sed inexer-
citatum et impetu tantum violentum, ex industria proelium
traxit3 moxque languentibus iam Atheniensibus, concitatius
intulit signa et ipsos cecidit.

10. Lacedaemonii certiores ab exploratoribus facti, Mes-
senios in eam exarsisse rabiem, ut in proelium cum coniu-
gibus ac liberis descenderent, pugnam distulerunt.

11. C. Caesar bello civili, cum exercitum Afranii et
Petreii circumvallatum siti angeret, isque ob hoo.exasperatus
interfectis omnibus impedimentis ad pugnam descendisset, con-
tinuit suos, arbitratus alienum dimicationi tempuS, quo ad·
versarios et ira et desperatio incenderat.

12. Cn. Pompeius, fugientem Mithridatem cupiens ad
proelium compellere, elegit tempus dimicationi nocturnum,
ut adeunti se obponeret; atque ita praeparatus subitam ho-
stibus necessitatem decernendi iniecit. Praeterea sic consti-
tuit aciem, ut Ponticorum quidem oculos adversa luna prae-
stringeret, suis autem illustrem et conspicuum praeberet hostem.

