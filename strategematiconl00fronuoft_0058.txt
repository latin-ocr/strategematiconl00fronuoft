38 SEX. 1uL11 FRONTINI “

repulsus esset, nisi circummissus ab eo Porcius Cato, qui
tum, iam consularis, tribunus militum a populo factus in exer-
citu erat, deiectis iugis Callidromi (montis) Aetolis, qui ea
praesidio tenebant, super imminentem castris regiis collem a
tergo subitus adparuisset. Quo facto perturbatis Antiochi
copiis, utrimque inrupere Romani et fusis iis fugatisque ca-
stra ceperunt. ‚

5. .C. Sulpicius Peticus consul, contra Gallos dimica-
turus iussit muliones clam in montes proximos cum mulis
abire et indidem, conserto iam proelio, velut equis insiden-
tes ostentare se pugnantibus: quare Galli, existimantes ad-
ventare auxilia Romanis, cessere iam paene victores.

6. Marius circa Aquas Sextias, cum in animo haberet
postera die depugnare adversus Teutonos, Marcellum cum
parva manu equitum peditumque noctu post terga hostium
misit et ad implendam multitudiuis speciem agasones lixasque
armatos simul ire iussit iumentorumque magnam partem in-
stratorum centunculis, ut per hoc facies equitatus obiicere-
tur, praecepitque, ut, cum animadvertissent committi proe- “
lium, ipsi in terga hostium descenderent. Qui adparatus tan-. .}
tum terroris intulit, ut asperrimi hostes in fugam versi sint.

7. Licinius Crassus, fugitivorum bello apud Calamatium ·
(montem) educturus militem adversus Castum et Gannicum
duces Gallorum, duodecim cohortes cum C. Pomptinio et
Q. Marcio Rufo legatis post montem circummisit. Qui cum,
commisso iam proelio, a tergo clamore sublato decucurrissent‚
ita fuderunt hostes, ut ubique fuga, nusquam pugna, ca-
pesseretur. “

8. Μ. Marcellus cum vereretur, ne paucitatem eius
militum clamor detegeret, simul lixas calonesque et omnis
generis sequelas conclamare iussit, atque ita hostem magni
exercitus specie exterruit.

9. Valerius Laevinus adversus Pyrrhum, occiso quo-
dam gregali tenens gladium cruentum, utrique exercitui per·
suasit Pyrrhum interemptum: quamobrem hostes destitutos
se ducis morte credentes, consternati a mendacio se pavidi
in castra receperunt.

10. Iugurtha in Numidia adversus C. Marium, cum la-

