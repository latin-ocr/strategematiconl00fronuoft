s'rnnnenm'rlcon Lm. 11. cAP. Ν. 39

tinae quoque linguae usum ei conversatio pristina castrorum
dedisset, in primam aciem procucurrit et occisum ab se Ma-
r rium latine clamare coepit, atque ita multos nostrorum avertit.

, 11. Πγῐοιιίᾶεε Atheniensis, dubio proelio adversus The·
banos rem gerens, repente in dextrum suorum cornu prosi-
luit et exclamavit, sinistro iam se vicisse: qua re et suis
alacritate et hostibus metu iniecto vicit.

12. Cyrus, adversus Croesum, praevalido hostium equi-
tatui camelorum gregem obposuit; quorum novitate et odore
consternati equi non solum insidentes praecipitaverunt, sed
xpeditum quoque suorum ordines protriverunt vincendosque
hosti praebuerunt. ,

13. Pyrrhus Epirotarum rex, pro Tarentinis adversus
Romanos, eodem modo elephantis ad perturbandam aciem
usus est.

f ⁷¹4· Poeni quoque adversus Romanos idem fecerunt
requenter.

15: Volscorum castra cum prope a virgultis silvisque
posita essent, Camillus ea omnia, quae conceptum ignem ·
usque in vallum perferre poterant, incendit et sic adversarios
exuit castris.

16. P. Crassus bello sociali eodem modo prope cum
copiis omnibus interceptus est. ¹

17. »Hispani contra Hamilcarem boves vehiculis adiun-
‘ctos in prima fronte constituerunt vehiculaque taedae, sebi

et sulphuris plena, signo pugnae dato, incenderunt: actis
deinde in hostem bubus consternatam aciem perruperunt.

18. ·Falisci et Tarquinienses, compluribus suorum in
habitum sacerdotum subornatis, faces et angues praeferenti·
bus, furiali incessu aciem Romanorum turbaverunt.

19. Idem Veientes et Fidenates facibus adreptis fe-
cerunt.

20.· Atheas rex Scytharum, cum adversus ampliorem
Triballorum exercitum confligeret, iussit a feminis et pueris
omnique imbelli turba greges asinorum ac boum ad postre-
mamrhostium aciem admoveri et erectas hastas praeferri:
famam deinde diffudit, tamquam auxilia sibi ab ulterioribus
Scythis adventarent; qua adseveratione> avertit hostem.

