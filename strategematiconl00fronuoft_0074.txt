54 SEX. 1UL11 rnomnu

11. M. Atilius consul, bello Samnitico ex acie refu·
gientibus in castra militibus aciem suorum obposuit, adfir-
manS, secum et cum bonis civibus dimicaturos eos, nisi cum
hostibus maluissent. Ea ratione universos in aciem reduxit.

12. L. Sulla, cedentibus iam legionibus exercitui Mi-
thridatico ductu Archelai, stricto gladio in primam aciem
procucurrit adpellansque milites dixit: si quis quaesisset, ubi
imperatorem reliquissent, responderent, pugnantem in Boeo-
tia. Cuius rei pudore universi eum secuti sunt.

13. Divus lulius, ad Mundam referentibus suis pedem,
equum suum abduci a conspectu iussit et in primam aciem
pedes prosiluit. Milites, dum destituere imperatorem eru-
bescunt, redintegrarunt proelium. .

14. Philippus veritus, ne impetum Scytharum sui non
sustinerent, fidelissimos equitum a tergo posuit praecepitque,
ne quem commilitonum ex acie fugere paterentur: perseve-
rantius abeuntes trucidarent. Qua denuntiatione cum effecis-
set, nt etiam timidissimi mallent ab hostibus quam a suis in·
teriici‚ victoriam adquisivit.

C A P U T Ι Χ.
DE HIS, QUAE Pos'r PROELIUM AGENDA SUNT. ει RES PRO-
SPERE GESSERIT, DE CONSUMMANDIS RELIQUIIS BELLI.

1. C. Marius, victis proelio Teutonis, reliquias eorum,
quia nox intervenerat, circumsedens, sublatis subinde cla-
moribus per paucos suorum territavit insomnemque hostem
detinuit: ex eo adsecutus, ut postero die inrequietum facilius
debellaret.

2. Claudius Nero, victis Poenis, quos Hasdrubale duce
in Italiam ex Hispania traicientes exceperat, caput Hasdru-
balis in castra Hannibalis eiecit: quo factum est, ut et Han-
nibal luctn fratris occisi et exercitus desperatione adventandi
praesidii adfligerentur.

3. L. Sulla his, qui Praeneste obsidebantur, occisorum
in proelio ducum capita hastis praefixa ostendit, atque ita
obstinatorum pervicaciam fregit.

4. Arminius dux Germanorum capita eorum, quos oc·
ciderat, similiter praefixa ad vallum hostium admoveri iussit.

