STRATEGEMATICON mn. 11. CAP. x—xu. 57

6. Alexandrum quoque Macedonem traditum est exi·
' miae pulchritudinis virgini captivae, cum finitimae gentis prin-
reip} fuisset desponsata, summa abstinentia ita pepercisse, ut
illam ne adspexerit quidem. Qua mox ad sponsum remissa,
universae gentis‘per hoc beneficium animos conciliavit sibi.

7. Imperator Caesar Domitianus Augustus Germanicus
eo bello, quo victis hostibus cognomen Germanici meruit,
cum in finibus Cattorum castella poneret, pro fructibus loco-
rum, quae vallo comprehendebat, pretium solvi iussit; atque
ea iustitiae fama omnium fidem adstrinxit.

CAPUT XII.

QUAE FACIENDA SINT PRO CASTRIS, SI SATIS FIDUCIAE
IN PRAESENTIBUS COPIIS NON HABEAMUS.

1. T. Quinctius consul, cnm Volsci castra eins adgressi
forent, cohortem tantummodo in statione detinuit, reliquum
exercitum ad quiescendum dimisit; aeneatoribus praecepit, ut
vallum insidentes equis circuirent concinerentque. Qua facie
et simulatione cum et propulsasset et detinuisset per totam
noctem hostes, ad lucis exortum sessos vigilia repente facta
eruptione facile superavit.

2. Q. Sertorius, in Hispania hostium equitatui maxime
impar, qui usque ad ipsas munitiones nimia fiducia succede·
bat, nocte scrobes aperuit et ante aciem direxit. Cum tamen
turmales secundum consuetudinem praedatum ire vellent, pro-
nuntiavit comperisse se insidias ab hostibus dispositas, idcirco
ne discederent a signis neve laxarent agmen, Quod curn, ne
solveretur disciplina, fecisset, exceptus forte veris insidiis,
quia praedixerat, intentiores milites habuit.

3. Chares dux Atheniensium, cum exspectaret auxilia
et vereretur, ne interea contemptu praesentis paucitatis ho-
stes castra eius obpugnarent, complures exiis quos habebat
per aversam partem nocte missos iussit, qua praecipue con-
spicui forent hostibus, redire in castra et accedentium nova-
rum virium speciem praebere: atque ita simulatis auxiliis tutus
est se, donec instrueretur exspectatis.

4. Iphicrates Atheniensis, cum campestribus locis castra

