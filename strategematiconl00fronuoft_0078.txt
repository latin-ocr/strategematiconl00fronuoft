58 sex. 1UL11 FRoN'rnu

haberet explorassetque Thracas ex collibus, per quos unus
erat descensus, nocte ad diripienda castra venturoS, clam
duxit exercitum et in utroque viae latere, per quam transi-
turi erant Thraces, distributum conlocavit: hostemque de·
currentem in castra, in quibus multi ignes per paucorum cu-

ram instituti speciem manentis ibi multitudinis servabant, a
lateribus adortus obpressit.

CAPUT XIII.
DE EFFUGIENDO.

1. Galli, pugnaturi curn Attalo, aurum omne et argen-
tum certis custodibus tradiderunt, a quibus , si acie fusi essent,

spargeretur, quo facilius colligenda praeda hostem impedi-
tum effugerent.

2. Tryphon Syriae rex, victus per totum iter fugiens
pecuniam sparsit, eamque sectando Antiochi equites immora-
tos effugit.

3. Q. Sertorius, pulsus'acie a Q. Metello Pio, ne fu-
gam quidem sibi tutam arbitratus, abire dispersos milites
iussit, admonitos in quem locum vellet convenire.

4. Viriathus, dux Lusitanorum, copias nostras locorum-
que iniquitatem evasit eadem qua Sertorius ratione, sparso
exercitu, deinde recollecto.

5. Horatius Cocles, urguente Porsenae exercitu, iussit
suos per pontem redire in urbem eumque, ne ea sub'seque-
retur hostis, intercidere: quod dum efficitur, in capite eius
propugnator ipse insequentes detinuit. Audito denique fra-
gore pontis abrupti, deiecit se in alveum, eumque in armis
et vulneribus oneratus transnavit.

6. Afranius in Hispania ad Ilerdam, cum Caesarem fu-
geret, instante eo castra posuit: cum idem Caesar fecisset
et pabulatum suos misisset, ille signum repente itineri dedit.

7. Antonius, cum ex Parthis sibi instantibus reciperet ⁴
exercitum et, quotiens prima luce moveret, totiens urguen· :
tibus barbarorum sagittis infestaretur abeuntium agmen, in
quintam horam continuit suos et fidem eo stativorum fecit.

