srmmonuxncou mn. 111. CAP. 1. 11. 61

CAPUT Π.
ns mnnnnms 11s ‚ Qm OBSIDENTUR.

1. Domitius Calvinus, cum obsideret Lunam, oppidum Li-
gurum non situ tantum et operibus verum etiam propugnato-
rum praestantia tutum, circuiri muros frequenter omnibus co-
piis instituit easdemque reducere in casti-a. Qua consuetu-
dine inductis ita oppidanis, ut crederent exercitationis id gratia
facere Romanum, et ob hoc nihil ab eo conatu caventibus,
morem illum obambulandi in subitum direxit impetum, occu-

patisque moenibus expressit, ut se ipsos dederent oppidani.

2. C. Duilius consul subinde exercendo milites remi-
gesque consecutus est, ut, securis Carthaginiensibus usque
in id tempus innoxiae consuetudinis, subito admota classe mu-
rum occuparet.

3. Hannibal in Italia multas urbes cepit, cum Romano·
rum habitu quosdam suorum, ex longo belli usu latine quoque
loquentes, praemitteret.

4. Arcades Messeniorum castellum obsidentes, sactis
quibusdam armis ad similitudinem hostilium, eo tempore quo
successura alia his praesidia exploraverant, instructi eorum
qui exspectabantur ornatu admissique per hunc errorem ut
socii, possessionem loci cum strage hostium adepti sunt.

5. Cimon dux Atheniensium, in Caria insidiatus cuidam
civitati, religiosum incolis templum Dianae lucumque, qui
extra muros erat, noctu improvisus incendit; effusisque oppi-
danis ad opem adversus ignes ferendam, vacuam defensori-
bus cepit urbem.

6. Alcibiades dux Atheniensium, cum civitatem Agri-
gentinorum egregie munitam obsideret, petito ab eis concilio
diu tamquam dc rebus ad commune pertinentibus disseruit in
theatro, ubi ex more Graecorum locus· consultationi praebe-
batur: dumque consilii specie tenet multitudinem, Athenien-
ses, quos ad id praeparaverat, incustoditam urbem ceperunt.

7. Epaminondas Thebanus, in Arcadia die festo effuse
extra moenia vagantibus hostium feminis, plerosque ex militibus
suis muliebri ornatu immiscuit: qua simulatione illi intra portas
sub noctem recepti, ceperunt oppidum et suis aperuerunt.

