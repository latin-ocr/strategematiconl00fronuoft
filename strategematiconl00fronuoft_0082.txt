62 snx. mnu montium

8. Aristippus Lacedaemonius festo die Tegeatarum, quo
omnis multitudo ad celebrandum Minervae sacrum urbe egressa
erat, iumenta saccis frumentariis palea refertis onusta Te-
geam misit, agentibus ea militibus, qui negotiatorum specie
inobservati portas aperuerunt suis.

9. Antiochus in Cappadocia ex castello Soanda, quod
obsidebat, iumenta frumentatum egressa intercepit, occisis-
que calonibus, eorumdem vestitu milites suos tamquam fru-
mentum reportantes submisit: quo errore illi custodibus de-
ceptis castellum intraverunt admiseruntque milites Antiochi.

10. Thebani, cum portum Sicyoniorum nulla vi redi-
gere in potestatem suam possent, navem ingentem armatis
compleverunt, exposita super merce, ut negotiatorum specie
fallerent: ab ea deinde parte murorum, quae longissime re-
mota erat, adparere paucos disposuerunt, cum quibus e nave
quidam egressi inermes simulata rixa concurrerent. Sicyo-
niis ad dirimendum id iurgium advocatis, Thebanae naves et
portum vacantem et urbem occupaverunt.

11. TImarchus Aetolus, occiso Charmade Ptolemaei
regis praefecto, chlamyde interempti et galero ad Macedo-
nicum ornatus est habitum. Per hunc errorem pro Char-
made Saniorum in portum receptus, occupavit.

C A P U T 111.
DE ELICIENDIS AD PRODITIONEM.

1. Papirius Cursor consul apud Tarentum Miloni, qui
cum praesidio Epirotarum urbem obtinebat, salutem ipsi
et popularibus, si per illum oppido potiretur, pollicitus est.
Quibus praemiis ille corruptus persuasit‘Tarentinis‚ ut se le-
gatum ad consulem mitterent: a quo plena promissa ex pacto
referens, in securitatem oppidanos resolvit, atque ita incu-
stoditam urbem Cursori tradidit.

2. Μ. Marcellus, cum Syracusanum quemdam Sosistra-
tum ad proditioneme sollicitasset, ex eo cognovit remiss. 'ores
custodias fore die festo, quo Epicydes praebiturus esset vini
epularumque copiam. Igitur insidiatus hilaritati et quae eam
sequebatur socordiae, munimenta conscendit, vigilibusque

