66 SEX· mnu rnon'mu

suasit discessisse Romanos: id verum Crotonienses arbitrati
dimisere auxilia, destitutique propugnatoribus et inopinata
arte invalidi capti sunt.

5. Mago dux Carthaginiensis, victo Cn. Pisone et in
quadam turre circumsepto, suspicatus ventura ei subsidia,
perfugam misit, qui persuaderet adpropinquantibus captum
iam Pisonem: qua ratione deterritis eis, reliqua victoriae
consummavit.

6. Alcibiades in Sicilia, cum Syracusas capere vellet,
ex Catiniensibus, apud quos tunc exercitum continebat, quem-
dam exploratae sollertiae submisit ad Syracusanos. Is in
publicum concilium introductus persuasit, infestissimos esse
Catinienses Atheniensibus et, si adiuvarentur a Syracusanis,
futurum ut obprimerent eos et Alcibiadem. Qua re adducti
Syracusani universis viribus Catinam petituri processerunt,
relicta ipsorum urhe; quam a tergo adortus Alcibiades de-
solatam, ut speraverat, adflixit.

7. Cleonymus Lacedaemonius Troezenios, qui praesidio
Crateri tum tenebantur, adgressus, tela quaedam, in quibus
scriptum erat, venisse se adv liberandam eorum rempublicam,
intra muros iecit: et eodem tempore captivos quosdam con-
ciliatos sibi remisit, qui Craterum detractarent. Per hoc
consilium seditione intestina apud obsessos conciliata, admoto
exercitu potitus est civitate.

CAPUT vll.
DE FLUMINUM DERIVATIONE ET vrrlA'rmNE AQUARUM.

1. P. Servilius Isauram oppidum, flumine ex quo hostes
aquabantur averso, ad deditionem siti ‘¹ compulit

2. C. Caesar in Gallia Cadurcorum civitatem amne
cinctam et fontibus abundantem ad inopiam aquae redegit,
cum fontes cuniculis avertisset et fluminis usum per sagitta·
rios arcuisset.

3. Q. Metellus in Hispania citeriore in castra hostium
humili loco posita fluvium ex superiore parte immisit, et
subita inundatione turbatos per dispositos in hoc ipsum in-
sidiatores cecidit.

