smmossmncon Lm. 111. CAP.V1—VI11. 67

4. cyrus apud Babylona, qnae media flumine Euphrate
dividebatur, fossam pariter et aggerem instituit, ut in usum
eius existimarent hostes egeri terram: atque ita subito flu-
mine averso per alveum veterem, qui siccatus ingressum
praebebat, urbem intravit.

5. [Semiramis adversus Babylonios, eodem Euphrate
averso, idem fecisse dicitur].

6. Clisthenes Sicyonius ductum aquarum in oppidum
Crisaeorum ferentem rupit; mox refectis tubis, restituit aquam
elleboro corruptam, qua usos profluvio ventris deficientes cepit.

CAPUT vlll.
DE mncmnno OBSESSIS PAvomz.

1. Philippus, cum Prinasum castellum nulla vi capere
posset, terram ante ipsos muros adgessit simulavitque agi
cuniculum: castellani, quia subrutos se existimabant, dedi-
derunt.

2. Pelopidas Thebanus, Magnetum duo oppida simul
obpugnaturus non ita longo spatio distantia , quo tempore ad
alterum eorum exercitum admovebat, praecepit, ut ex com-
posito ab alteris castris quattuor equites coronati, notabili
alacritate velut victoriam adnuntiantes, venirent: ad cuius
simulationem curavit, ut silva quae in medio erat incendere-
tur, praebitura speciem urbis ardentis. Praeterea quosdam,
captivorum habitu, eodem iussit perduci. Qua adseveratione
perterriti qui obsidebantur, dum in parte iam se superatos
existimant, defecerunt.

3. Cyrus rex Persarum, incluso Sardibus Croeso, qua
praeruptus mons nullum aditum praestabat, ad moenia malos
exaequantes altitudinem iugi subrexit, quibus simulacra ho-
minum armata Persici habitus imposuerat, noctuque eas monti
admovit: tum prima luce ex altera parte muros adgressus
est. Ubi vero orto iam sole simulacra illa armatorum refe-
rentia habitum refulserunt, oppidani, captam urbem ab tergo

credentes et ob hoc in fugam dilapsi, victoriam hostibus
concesserunt.

5*

