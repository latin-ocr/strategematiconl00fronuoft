70 SEX. lULII FRONTINI

eruptione Lacetani facile avertissent et fugientes avide inse-
cuti essent, illis quas occultaverat cohortibus oppidum cepit.

2. L. Scipio in Sardinia, cuiusdam civitatis per tumul-
tum relicta obpugnatione quam instruxerat, speciem fugientis
praestitit; insecutisque temere oppidanis, per eos quos in pro-
ximo occultaverat oppidum invasit.

3. Hannibal, cum obsideret civitatem Himeram, castra
sua capi de industria passus est, iussis recedere Poenis, tam-
quam praevaleret hostis. Quo eventu Himeraeis ita deceptis,
ut gaudio impulsi relicta urbe procurrerent ad Punicum val-
lum, Hannibal vacuam urbem per eos, quos in insidiis ad
hanc ipsam occasionem posuerat, cepit.

4. Idem, ut Segestanos eliceret, rara acie, ad muros
accedens, ad primam* eruptionem oppidanorum simulata fuga
cessit, interpositoque exercitu ab oppido interclusos a suis
hostes in medio trucidavit.

ιν

o. Himilco Carthaginiensis apud Agrigentum iuxta oppi-
dum partem copiarum in insidiis posuit praecepitque his, ut,
cum processissent oppidani, ligna humida incenderent: deinde
cum reliqua parte exercitus prima luce ad eliciendos hostes
progressus, simulata fuga persequentes oppidanos longius
cedendo protraxit. Insidiatores prope moenia imperatum ignem
ligni acervis subiecerunt, unde obortum contemplati fumum
Agrigentini incensam civitatem suam existimaverunt; defen-
dendaeque eius gratia dum trepide recurrunt, obviis eis qui
insidiati iuxta muros erant, et a tergo instantibus quos per·
secuti fuerant, in medio trucidati sunt.

6. Viriathus, disposito per occulta milite paucos misit,
qui abigerent pecora Segobrigensium: ad quae illi vindicanda
cum frequenter procucurrissent simulantesque fugam praeda-
tores persequerentur, deducti in insidias caesique sunt.

7. Scordisci equites, cum Heracleae duarum cohortium
praesidio praepositus esset Lucullus, pecora abigere simu-
lantes provocarunt eruptionem; fugam deinde mentiti, sequen·
tem Lucullum in insidias deduxerunt et octingentos cum eo

milites occiderunt.
S. Chares dux Atheniensium, civitatem adgressurus

