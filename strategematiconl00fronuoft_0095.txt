s'rRA'rnussxAncox Lm. m. cAP. mv—xvr. 75

6. Thrasybulus dux Milesiorum, cum longa obsidione
milites sui angerentur ab Alyatte, qui sperabat eos ad de-
ditionem fame posse compelli, sub adventum Alyattis fru-
mentum omue in forum comportari iussit, et conviviis sub id
tempus institutis‘per totam urbem epulas praestitit; atque ita
persuasit hosti superesse ipsis copias, quibus diuturnam sus·
tinerent obsidionem.

CAPUT XVI.

QUA RATIONE PRODITORIBUS ET TRANSFUGIS
OCCURRATUR.

1. Claudius Marcellus, cognito consilio Bautii Nolani,
qui corrumpere ad defectionem populares studebat et Hanni-
bali gratificabatur, quod illius beneficio curatus inter Can-
nenses saucius et ex captivitate remissus ad suos erat, quia
interlicere-eum, ne supplicio eius reliquos concitaret Nola-
nos, non audebat, arcessitum ad se adlocutus est dicens,
fortissimum eum militem esse, quod antea ignorasset, horta-
tusque est, ut secum moraretur, et super verborum honorem
equo quoqne donavit: qua benignitate non illius tantum fidem
sed etiam popularium, qui ex illo pendebant, sibi obligavit.

2. Hamilcar dux Poenorum, cum frequenter auxiliares
Galli ad Romanos transirent et iam ex consuetudine ut socii
exciperentur, sibi fidelissimos subornavit ad simulandam trans·
itionem, qui Romanos excipiendarum eorum causa progres-
sos ceciderunt. Quae sollertia Hamilcari non tantum ad prae-
sentem profuit successum, sed in posterum praestitit, ut Ro-
manis veri quoque transfugae forent suspect-i.

3. Hanno Carthaginiensium imperator in Sicilia, cum
comperisset Gallorum mercenariorum circiter quattuor milia
conspirasse ad transfugiendum ad Romanos, quod aliquot men-
sium mercedes non receperant, animadvertere autem in eos
non auderet metu seditionis, promisit prolationis iniuriam libe-
ralitate se pensaturum: quo nomine gratias agentibus Gallis,
per tempus idoneum dilatis pollicitis fidelissimum dispensa-
torem ad Otacilium consulem misit, qui, tamquam rationibus
interversis transfugisset, nuntiavit nocte proxima Gallorum

