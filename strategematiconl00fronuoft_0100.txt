80 SEX. IULII FRONTINI

in fasciculos aptata furcis imposuit, suh quibus et habile onus
et facilis requies esset3 unde et iu proverbium tractum est:
Muli Mariani.

8. Theagenes Atheniensis, cum exercitum Megaram
duceret, petentibus ordines respondit, ibi se daturum. Deinde
clam equites praemisit eosque hostium specie impetum in so-
cios retorquere iussit: quo facto cum quos habebat tamquam
ad hostium incursum praepararentur, permisit ita ordinari
aciem, ut quo quis voluisset loco consisteret; et cum iner-
tissimus quisque retro se dedisset, strenui autem in frontem
prosiluissent, ut quemque invenerat stantem, ita ad ordines
militiae provexit.

9. Lysander Lacedaemonius egressum via quemdam ca-
stigabat: cui dicenti, ad nullius rei rapinam se ab agmine
recessisse, respondit: Ne speciem quidem rapturi prae-
beas volo.

10. Antigonus, cum filium suum devertisse audisset in
eius domum, cui tres filiae insignes specie essent, Audio,
inquit, lili, anguste habitare te, pluribus dominis domum pos-
sidentibus; hospitium laxius accipe: iussoque commigrare
edixit, ne quis minor quinquaginta annos natus hospitio ma-
trissamilias uteretur.

11. Q. Metellus consul, quamvis nulla lege impedire-
tur, quin lilium contubernalem perpetuum haberet, maluit
tamen eum in ordine merere.

12. Ρ. Rutilius consul, cum secundum leges in contu·
hernio suo filium habere posset, in legione militem fecit.

13. M. Scaurus filium, quod in saltu Tridentino loco
hostibus cesserat, in conspectum suum venire iussit. Ado-
lescens verecundia ignominiae pressus mortem sibi conscivit.

14. Castra antiquitus Romani ceteraeque gentes pas-
sim per corpora cohortium velut mapalia constituere soliti
erant, cum solos urbium muros nosset antiquitas. Pyrrhus,
Epirotarum reX, primus totum exercitum sub eodem vallo
continere instituit. Romani deinde, victo eoin campis Aru-
sinis circa urbem Maleventum, castris eius potiti et ordina-
tione notata, paullatim ad hanc usque metationem, quae nunc
effecta est, pervenerunt.

