STRATEGEMATICON [ΑΒ. IV. CAP. Ι. Si

15. Ρ. Nasica in hibernis, quamvis classis usus non
esset necessarius, ne tamen desidia miles corrumperetur aut
per otii licentiam sociis iniuriam inferret, naves aedificare
instituit.

16. M. Cato memoriae tradidit, iu furto comprehensis
inter commilitones dextras esse praecisas, aut, si levius anim·
advertere voluissent, in principiis sanguinem esse missum.

17. Clearchus dux Lacedaemoniorum exercitui dicebat,
imperatorem potius quam hostem metui debere, significans
eos, qui in proelio subire mortem dubitavissent, certum si
deseruissent manere supplicium.

18. Appii Claudii sententia senatus eos, qui a Pyrrho
Epirotarum rege capti et postea remissi erant, equites ad
peditem redegit, pedites ad levem armaturam, omnibus extra
vallum iussis tendere, donec bina hostium spolia singuli
referrent.

19. Otacilius Crassus consul eOS, qui ab Hannibale sub
iugum missi redierant, tendere extra vallum iussit, ut immuniti
adsuescerent periculis et adversus hostem audentiores tierent.

20. P. Cornelio Nasica D. Iunio consulibus, qui exer-
citum deseruerant, damnati, virgis caesi publice venierunt.

21. Domitius Corbulo in Armenia duas alas et tres
cohortes, quae ad castellum cum Paccio hostibus cesserant,
extra vallum iussit tendere, donec adsiduo labore et prospe-
ris excursionibus redimerent ignominiam.

22. Aurelius Cotta consul, cum ad opus equites ne-
cessitate cogente iussisset accedere eorumque pars detrac-
tasset imperium, questus apud censores effecit, ut notarentur:
a patribus deinde obtinuit, ne eis praeterita aera procederent :
tribuni quoque plebis de eadem re ad populum pertulerunt,
omniumque consensu stabilita disciplina est.

23. Q. Metellus Macedonicus in Hispania quinque co·
hortes, quae hostibus cesserant, testamentum facere iussas
ad locum recuperandum remisit, minatus non nisi post victo·
riam receptum iri.

24. Ρ. Valerio consuli senatus praecepit, exercitum

ad Sirim victum ducere iu Samnium ibique castra munire et
hiemem sub tentoriis exigere.

rssox'r. STRAT. 6

