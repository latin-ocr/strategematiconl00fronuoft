84 sax. 1UL11 rnon'rml

iussit. Post haec seditiosam legionem inermem procedere
discinctamque in conspectu armati exercitus stramenta coegit
secare, postero autem die similiter fossam discinctos milites
facere, nullisque precibus legionis impetrari ab eo potuit, ne
signa eius submitteret nomenque aboleret, milites autem in
supplementum ceterarum legionum distribueret.

44. Q. Fulvio, Appio Claudio consulibus, ex pugna
Cannensi in Siciliam ab senatu relegati postulaverunt a con-
sule. M. Marcello, ut in proelium ducerentur. Ille senatum
consuluit: senatus negavit sibi placere committi his rempu-
blicam, quam deseruissent; Marcello tamen permisit facere
quod videretur, dum ne quis eorum munere vacaret, neve
donaretur, neve quod praemium ferret, neu in Italiam repor-
taretur, dum Poeni in ea essent.

45. M. Salinator consularis damnatus est a populo, quod
praedam non aequaliter diviserat militibus. .

46. Cum a Liguribus in proeli⁰ Q. Petilius consul in·
terfectus esset, decrevit senatus, ut ea legio, in cuius acie
consul erat occisus, tota infrequens referretur, stipendium
annuum ei non daretur aeraque rescinderentur.

C A P U Τ II.
DE EFFEc'rU DrscmmNAE.

1. Bruti et Cassii exercitus, memoriae proditum est,
bello civili cum una per Macedoniam iter facerent priorque
Brutus ad fluvium, in quo pontem iungi oportebat, perve-
nisset, Cassii tamen exercitum et in efficiendo ponte et in
transitu maturando praecessisse. Qui vigor disciplinae effe-
cit, ut non solum in operibus verum et in summa belli prae-
starent Cassiani Brutianos.

2. C. Marius, cum facultatem eligendi exercitus habe-
ret, ex duobus, qui sub Rutilio et qui sub Metello ac postea
snb se ipso meruerant, Rutilianum, minorem quidem, sed
quia correctioris disciplinae arbitrabatur, praeoptavit.

3. Domitius Corbulo duabus legionibus et paucissimis
auxiliis, disciplina correcta, Parthos sustinuit.

4. Alexander Macedo quadraginta milibus hominum,

