88 SEX. 1UL11 mosum

equum in orbem flexit3 deinde cum omnia esse infesta vidis-
set, precatus deos in medios hostes irrupit; quibus inopinata
audacia perculsis, ducem quoque eorum trucidavit atque, ubi
spes salutis vix superfuerat, inde opima retulit spolia.

ὁ. L. Paullus, amisso ad Cannas exercitu, obterente
equum Lentulo quo fugeret, superesse cladi quamquam non
per ipsum contractae noluit, sed in eo saxo, cui se vulne-
ratus adclinaverat, persedit, donec ab hostibus obpressus
confoderetur. .

6. Varro collega eius vel maiore constantia post eam-
dem cladem vixit, gratiaeque ei ab senatu et populo actae
sunt, quod non desperasset rempublicam. Non autem vitae
cupiditate sed reipublicae amore se superfuisse reliquo aeta-
tis suae tempore adprobavit: nam et barbam capillumque sub-
misit et postea, numquam recubans cibum cepit; honoribus
quoque, cum ei deferrentur a populo, renuntiavit dicens,
felicioribus magistratibus reipublicae opus esse.

7. Sempronius Tuditanus et Gn. Octavius tribuni mili-
tnm, omnibus fusis ad Cannas cum inminoribus castris cir-
cumsederentur, suaserunt commilitonibus, stringerent gladios
et per hostium praesidia erumperent secum, id sibi animi
csse, etiamsi nemini ad erumpendum audacia esset, adfirman-
tes. De cunctantibus duodecim omnino equitibus, quinqua·
ginta peditibus, qui comitari sustinuerant, repertiS, incolu-
mes Canusium pervenerunt.

8. T. Fonteius legatus in Hispania, cum tribus milibus
hominum praedatum profectus locoque iniquo circumventus
ab Hasdrubale, ad primos tantum ordines relato consilio, in·
cipiente nocte, quo tempore minime exspectabatur, per sta-
tiones hostium erupit.

9. Ρ. Decius, tribunus militum bello Samnitico, Cor-
nelio Cosso consuli iniquis locis deprehenso ab hostibus sua·
sit, ut ad occupandum collem, qui in propinquo erat, mo-
dicam mauum mitteret, seque ducem iis qui mittebantur
obtulit. Avocatus in diversum hostis emisit consulem, De-
cium autem cinxit obseditque. Illas quoque angustias nocte
eruptione facta cum eluctatus esset Decius, incolumis cum
militibus consuli accessit.

