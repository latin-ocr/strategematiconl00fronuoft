90 SEX. mnu monum

concito transverberatus, dedecus servitutis, ut voluerat, morte
effugit. ·

17. M. Cato Censorii filius, in acie decidente equo
prolapsus, eum se recollegisset animadvertissetque gladium
excidisse vagina, veritus ignominiam rediit in hostem; excep—
tisque aliquot vulneribus, recuperato demum gladio rever-
sus est ad suos.

18. Petelini, a Poenis obsessi, parentes et liberos
propter inopiam eiecerunt; ipsi coriis madefactisv et igne sic-
catis foliisque arborum et omni animalium genere vitam tra-
henteS, undecim menses obsidionem toleraverunt.

, 19. Hispani Consaburenses omnia eadem passi sunt,
nec oppidum Hirtuleio tradiderunt.

20. Casilinates, obsidente Hannibale, quamquam tan·
tam inopiam perpessi sunt, ut ducentis denariis murem ve-
nisse proditum sit eiusque venditorem fame periisse, empto-
rem autem vixisse, fidem tamen servare Romanis perseve-
raverunt. ,

21. Cyzicum cum obpugnaret Mithridates, captivos eius
urbis produxit ostenditque obsessis, arbitratus futurum ut mise-
ratione suorum compelleret ad deditionem oppidanos. At illi
cohortati ad patiendam fortiter mortem captivos, servare Ro·
manis fidem perseveraverunt.

22. Segovienses, cum a Viriatho iis liberi et coniuges
caederentur, praeoptaverunt spectare supplicia pignorum suo-
rum, quam ab Romanis deficere.

23. Numantini, ne se dederent, fame mori praefixis
foribus domuum suarum maluerunt.

C A P U T V I.
DE ADFECTU ET MODERATIONE.

1. Q. Fabius Rullus, hortante filio, ut locum idoneum
paucorum iactura caperet, Visne, inquit, tu ex illis ,paucis

esse ⁶?

2. Xenophon, cum equo veheretur et pedites iugum
quoddam occupare iussisset unusque ex eis obmurmurando
diceret, facile esse tam laboriosa sedentem imperare, desi·

