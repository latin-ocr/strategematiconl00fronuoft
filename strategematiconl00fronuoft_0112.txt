92 SEX. 1UL11 Fnou‘rnu

duos admovit iuvenes similiter adfectos, robustum et graci-
lem: ac robustiori imperavit, equi exilis universam caudam
abrumpere, gracili antem, valentioris per singulos pilos vel-
lere. Cumque gracili successisset quod imperatum erat, va—
lidissimus cum infirmi equi cauda sine effectu luctaretur, Na·
turam, inquit Sertorius, Romanarum virium per hoc vohis
exemplum ostendi, milites: insuperabiles sunt universas ad·
gredienti, easdem lacerabit et carpet, qui per partes adten-
taverit.

7. Valerius Laevinus consul, curn intra'castra sua explo-
ratorem hostium deprehendisset magnamque copiarum suarum
fiduciam haberet, circumduci eum iussit; terrendique hostis
causa adiecit, exercitus suos visendos speculatoribus eorum,
quotiens voluissent, patere. ᾗ

8. Caeditius primipilaris, qui in Germania post Varia-
nam cladem obsessis nostris pro duce fuit, veritus, ne bar-
bari ligna quae congesta erant vallo admoverent et castra
eius incenderent, simulata lignorum inopia, missis undique
qui ea furarentur effecit, ut Germani universos truncos amo-
lirentur.

9. Cn. Scipio bello navali amphoras pice et taeda ple-
nas in hostium classem iaculatus est, quarum iactus et pon—
dere soret noxius et diffundendo, quae continuerant, alimentum
praestaret incendio.

10. Hannibal regi Antiocho monstravit, ut in hostium
classem vascula iacularetur viperis plena, quarum metu per-
territi milites a dimicatione et nauticis ministeriis impedirentur.

11. Idem fecit, iam cedente classe sua, Prusias.

12. M. Porcius impetu in classem hostium cum transi—
luisset, deturbatis ex ea Poenis eorumque armis et insigni-
bus inter suos distributis, multas naves hostium, quos sociali
habitu fefellerat, mersit.

13. Athenienses, cum subinde a Lacedaemoniis infesta-
rentur, diebus festis, quos sacros Minervae extra urbem ce-
lebrabant, omnem quidem colentium imitationem expresserunt,
armis tamen suh veste celatis. Peracto ritu suo non statim
Athenas reversi, sed protenus inde raptim acto Lacedaemo·
niorum in agros agmine, eo tempore , quo minime timebantur,

