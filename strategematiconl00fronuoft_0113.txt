sranmnnxncox Lm. tv. CAP. v11. 93

agrum hostium, quibus subinde praedae fuerant, ultro depo·
pulati sunt.

14. Cassius onerarias naves, non magui ad alia usus,
accensas opportuno vento in classem hostium misit et incen-
dio eam consumpsit.

15. M. Livius fuso Hasdrubale hortantibus eum quibus-
dam, ut hostem ad internecionem persequeretur, respondit:
Aliqui et supersint, qui de victoria nostra hostibus nuntient.

16. Scipio Africanus dicere solitus est, hosti non so-
lum dandam esse viam fugiendi, sed etiam muniendam.

17. Paches Atheniensis adfirmavit, incolumes futuros
hostes, si deponerent ferrum; eisque obsecutis conditioni,
universos, qui in sagulis ferreas fibulas habuissent, interfici
iussit.

18. Hasdrubal, subigendorum Numidarum causa fingens
dolum, ingressus lines eorum resistere parantibus adfirmavit,
ad capiendos se venisse elephantos, quibus ferax est Numi-
dia: ut hoc permitterent, poscentibus securitatem promisit;
et ea persuasione avocatos adortus sub leges redegit.

19. Alcetas Lacedaemonius, ut Thebanorum commea-
tum. facilius ex inopinato adgrederetur, in occulto paratis
navibus, tamquam unam omnino haberet triremem, vicibus in
eam rem remiges exercebat: quodam deinde tempore omnes
naves in Thebanos transnavigantes immisit et commeatibus
'eorum potitus est.

20. Ptolemaeus adversus Perdiccam, exercitu praeva-
lentem, ipse invalidus, omne pecudum genuS, religatis a
tergo quae traherent sarmentis, agendum per paucos cura-
vit equites: ipse praegressus cum copiis quas habebat effecit,
ut pulvis, quem pecora excitaverant, speciem magni exerci-
tus moveret; cuius exspectatione territum vicit hostem.

21. Myronides Atheniensis adversus Thebanos, equi·
tatu praevalentes, pugnaturus in campis suos edocuit, ma·
uentibus esse spem aliquam salutis, cedentibus autem perni-
ciem summam: qua ratione confirmatis militibus victoriam
consecutus est.

22. L. Pinarius, in Sicilia praesidio Ennae praepositus,
claves portarum quas penes se habebat reposcentibus ma-

