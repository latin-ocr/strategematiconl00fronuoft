SEX. [Uffl FRssN'l'INI

AQUAE DUCTIBUS URBIS ‘ROMAE
LIBER.

1. Cum omnis res ab Imperatore delegata intentiorem
exigat curam; et me seu naturalis sollicitudo seu fides se·
dula non ad diligentiam modo, verum ad amorem quoque
commissae rei instigent; sitque nunc mihi ab Nerva Augusto,
nescio diligentiore an amantiore rei publicae Imperatore, aqua·-
rum iniunctum officium, tum ad usum tum ad salubritatem
atque etiam ad securitatem urbis pertinenS, administratum per
principes semper civitatis nostrae cives: primum ac potissi-
mum existimo, sicut in ceteris negotiis institueram, nosse
>quod suscepi. (2.) Neque euim ullum omnis actus certius
fundamentum crediderim; aut aliter, quae facienda quaeque
vitanda sint, posse decerni: aliudve tam indecorum tolera-
bili viro, quam delegatum officium ex adiutorum agere prae-
ceptis: quod fieri necesse est, quotiens imperitia praecessit
eius, ad cuius crebro decurritur usum: quorum etsi necessariae
partes sunt ad ministerium, tamen sint non nisi manus quae-
dam et instrumentum agentis. Quapropter ea, quae ad uni-
versam rem pertinentia contrahere potui, more iam per multa
mihi officia servato in ordinem et velut in corpus diducta,
in hunc commentarium contuli, quem pro formula administra-

· tionis respicere possem. In aliis autem libris, quos post

experimenta et usum composui, succedentium res acta est:
huius commentarii fortassis pertinebit et ad successorem uti-
litas; sed cum inter initia administrationis meae scriptus· sit,
in primis ad meam institutionem regulamque proficiet. (3.)

