106 SEX. mnu FRONTINI

minalis coniunctim infra terram euntes ad viminalem usque
portam deveniunt. lbi rursus emergunt. Prius tamen pars In-
liae, ad Spem Veterem excepta, castellis Caelii montis ‹lif-
funditur. Marcia autem partem sui post hortos Pallantianos
in rivum, qui vocatur Herculaneus, deicit: is per Caelium
ductus, ipsius montis usibus nihil, ut inferior, subministrans,
finitur supra portam Capenam.

20. Anio Novus et Claudia a piscinis in altiores arcus
recipiuntur, ita ut superior sit Anio. Finiuntur arcus earum
post hortos Pallantianos, et inde in usum urbis fistulis didu-
cuntur. Partem tamen sui Claudia prius in arcus, qui vocantur ⁴
Neroniani, ad Spem Veterem transfert. Hi directi per Gae-
lium montem iuxta templum Divi Claudii terminantur. Modum,
quem acceperunt, aut circa ipsum montem Caelium, aut in Pa-
latium Aventinumque et regionem Transtiberinam dimittunt.

21. Anio Vetus circa IV miliarium infra Novi, qua a
via Latina in Lavicanam itur, arcus traicit, et ibi piscinam
habet. Inde intra ΙΙ miliarium partem dat in specum, qni
vocatur Octavianus, et pervenit in regionem viae Novae ad
hortos Asinianos, unde per illum tractum distribuitur. Rectus
vero ductus, secundum Spem Veterem veniens intra portam
Exquilinam, in altos rivos per urbem diducitur.

22. Nec Virgo nec Appia nec Alsietina conceptacula,
id est piscinas, habent. Arcus Virginis initium· habent sub
hortis Lucilianis, finiuntur in Campo Martio secundum frontem
Septorum. Rivus Appiae, sub Caelio monte et Aventino actus,
emergit, ut diximus, infra clivum Publicii. Alsietinae ductus
post naumachiam, cuius causa videtur esse factus, linitur.

23. Quoniam auctores cuiusque aquae et aetates, prae-
terea origines et longitudines rivorum et ordinem lib'rae per-
secutus sum; non alienum mihi videtur, etiam singula subicere
et ostendere, quanta sit copia, quae publicis privatisque non
solum usibus et auxiliis, verum etiam voluptatibus sufficit, et
per quot castella quibusque regionibus diducatur, quantum
extra urbem, quantum intra urbem, et ex eo quantum laci-
bus, quantum muneribus, quantum operibus publicis, quan-
tum nomine Caesaris, quantum privatis usibus erogetur.

Sed rationis existimo, priusquam nomina quinariam,

