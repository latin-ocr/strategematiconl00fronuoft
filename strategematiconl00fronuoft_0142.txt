122 SEX. IULII FRoN'rIm

teras: nam, cum editissimus veniat et in primis abundans,

defectioni aliarum succurrit. Imperitia vero aquariorum, de· ,

ducentium in alienos eum specus frequentius, quam exple-
mento opus erat, etiam sufficientes aquas inquinabat, maxime
Claudiam, quae, per multa milia passuum proprio ducta rivo,
Romae demum cum Anione permixta, in hoc tempus per· ‘-
debat proprietatem. Adeoque obvenientibus non succurre-
batur, ut pleraeque accerserentur per imprudentiam non uti
dignum erat partientium; Marciam ut ipsam, splendore ac
frigore gratissimam, balneis ac fullonibus et relatu quoque
foedis ministeriis deprehenderimus servientem. (92.) Omnes
ergo discerni placuit, tum singulas ita ordinari, ut in primis
Marcia potui tota serviret, et deinceps reliquae secundum
suam quaeque qualitatem aptis usibus adsignarentur, sicut
Anio Vetus pluribus ex causis, quo inferior excipitur minus
salubris, in hortorum rigationem atque in ipsius urbis sor-
didiora exiret ministeria. (93.) Nec satis fuit Principi no-
stro ceterarum restituisse copiam et gratiam: Anionis quoque
Novi vitia excludi posse vidit. Omisso enim flumine, repeti
ex lacu, qui est super villam Neronianam Sublacensem, ubi
limpidissimus est, iussit. Nam cum oriatur Anio supra Tre-
bam Augustam, seu quia per saxosos montes decurrit, pau-
cis circa ipsum oppidum obiacentibus cultis, seu quia lacuum
altitudine, in quos excipitur, velut defaecatur, imminentium .
quoque nemorum opacitate inumbratus, frigidissimus simul et
splendidissimus eo pervenit. Haec tam felix proprietas aquae,
omnibus dotibus aequatura Marciam, copia vero superatura,
veniet in locum deformis illius ac turbidae, novum auctorem
IMPERATOREM CAESAREM NERVAM TRAIANUM AUGUSTUM
praescribente titulo.

94. Sequitur, ut indicemus, quod ius ducendae tuen· ὓ
daeque sit aquae: quorum alterum ad cohibendos intra mo-
dum impetrati beneficii privatos, alterum ad ipsorum ductuum
pertinet tutelam. In quibus dum altius repeto leges de sin-
gulis perlatas, quaedam apud veteres aliter observata inveni:
apud quos omnis aqua in usus publicos erogabatur, et cau-
tum ita fuit: NE QUIS vaA'rus AQUAM ALIAM DUCAT,
QUAM QUAE Ex LACU HUMUM Accmrr: (haec enim sunt

